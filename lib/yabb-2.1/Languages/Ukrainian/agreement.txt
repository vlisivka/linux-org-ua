<b>Загальні засади</b>

Це - сервер <u>україномовної спільноти</u>, яка зацікавлена в розвитку вільного (відкритого) програмного забезпечення та операційних систем.

Просимо при публікації нових тем і відповіді на вже дійсні повідомлення дотримуватись таких правил:

<b>Тематика форуму</b>

<ul><li>Unix-подібні операційні системи з відкритим кодом (наприклад, GNU/Linux, {Free,Net,Open}BSD, Hurd, Darwin);</li><li>Програмне забезпечення з відкритим кодом (його забагато, щоб перелічувати тут);</li><li>Переклади повідомлень програм і технічної документації українською мовою.</li></ul>

"Відкритими" вважаються програми, котрі розповсюджуються на умовах будь-якої з ліцензій, схваленої <a href="http://www.opensource.org/" >Open Source Initiative</a>.

До тематики форуму належать також питання, пов'язані з використанням "закритих" програм у "відкритих" середовищах (приклад: VMWare на Linux), як також використанням "відкритих" програм у закритих середовищах (наприклад, Cygwin на Windows).

<b>Правила ведення дискусій</b>

1. Прийнятими тут мовами ведення дискусій є <b>українська</b> й/або <b>англійська</b> мови. Використання інших іноземних мов на цьому форумі є порушенням Правил.
1.1. Дозволяється, як єдиний виняток, публікація цитат (із зазначенням джерела) іншою мовою, за умови, що ці цитати належним чином виділені засобами форуму (тег  quote ) й до них долучається як мінімум стислий переклад однією з дозволених пунктом 1 мов.
1.2. В зв'язку з частим використанням російської мови початківцями та неоднозначної реакції на це старожилами, повідомлення російською мовою від початківців будуть перекладатися з допомогою Перекладачки, якщо, на момент перегляду повідомлення модератором, вже було зроблено не менш ніж дві відповіді по темі. Решта повідомлень іноземними мовами (включаючи китайську) будуть вилучатися.

2. Ви спілкуєтесь у культурному середовищі -- ваші повідомлення повинні бути тактовними.
2.1. Наполегливо рекомендується перевіряти правопис повідомлень перед їх відсиланням. Зумисне порушення правил української мови заборонене.
2.2. Забороняється використання ненормативної лексики в цьому форумі.
2.3. Забороняється створення повідомлень, котрі розпалюють міжнаціональну чи міжрелігійну ворожнечу, а також політичні дискусії, що не стосуються тематики форуму.
2.4. Забороняється посилати беззмістовні повідомлення (flood), умисну рекламу (spam).
2.5. Забороняється давати посилання на матеріали з неприпустимим або аморальним вмістом - порнографічні; що містять сцени насильства; а також такі, що мають медично-анатомічний вміст.
2.6. Забороняється використання в повідомленнях зображень, що не стосуються теми конкретної дискусії. Суворо забороняється використання зображень, визначених пунктом 2.5.

3. Уникайте надмірного виділення ваших повідомлень різними кольорами - це утруднює їх читання. Додатково забороняється вживати червоний чи близький за тоном колір - він резервується для модераторських та адміністраторських попереджень і важливих повідомлень.

4. Забороняється створювати одну й ту саму тему в різних розділах форуму. Такі теми будуть видалятись, а їхнім авторам виноситиметься попередження.

5. Теми, спілкування в котрих переходить в особисті образи, будуть замикатись.

6. Порушення Правил карається; покарання різняться від винесення попереджень до повної заборони надсилати повідомлення. Кожне покарання супроводжується поясненням обставин, котрі його спричинили. Анонімні дописи, що порушують ці Правила, можуть бути видалені або редаговані без відповідного пояснення.

7. Для обговорення проблем, що не стосуються тематики форуму, особистих обговорень існує розділ "Всячина::Балачки".

8. Наполегливо рекомендується вести особисті дискусії через систему приватних повідомлень.

9. Якнайсуворіше забороняється публікація серійних номерів, програм-зламувачів, посилань на піратські інтернет-ресурси. Це також стосується троянських коней, вірусів та інших зловмисних програм.

10. Поганим тоном вважається публікація особистих даних інших учасників, якщо вони не давали на це згоди. Це, зокрема, стосується адрес електронної пошти без належного (антиспамерського) спотворення. 

11. Будь-який тиск на модераторів, особисті образи в їхній бік і публічне обговорення їх діяльності <b>не допускаються</b>. Маєте щось проти -- пишіть в приват. Тон приватних листів при залагодженні спірних питань враховується.

12. На будь-яке рішення модератора можна подати апеляцію спочатку адміністратору форуму, а у випадку відсутності адекватної реакції - власнику доменного імені (man whois). Власник доменного імені може обрати будь-яку іншу людину на власний розсуд (крім модераторів та адміністратора) для вирішення спірних питань. Рішення власника доменного імені, чи його представника, остаточне.

<b>Щодо використання псевдонімів на цьому форумі</b>

1. Не дозволяється використовувати псевда, що містять у собі нецензурні слова чи вислови.

2. Наполегливо рекомендується (хоча це й не безумовна вимога) використовувати своє справжнє ім'я та прізвище.

3. Категорично забороняється дискримінація за ознакою псевда, підпису чи аватару. Політичні та релігійні чвари повинні залишатись поза межами цього форуму.

4. Якщо вам видається, що певне псевдо є нецензурним, зверніться до модераторів. У жодному разі не дозволяється публічне обговорення прийнятності чи неприйнятності якогось реквізиту.

5. Кінцеве рішення про прийнятність псевда приймається модераторами й доводиться до його власника та запитувача особисто, з обґрунтуванням позиції. Обговоренню таке рішення не підлягає.

<b>Нагороди за порушення</b>

(*) -- нагорода за дрібне порушення правил, ненавмисний оффтопік, порушення, викликані непрочитанням правил.
+ -- грубе порушення правил, рецидив після отримання зірочки (повторне порушення, за котре нагорода вже була отримана).
! -- відключення від подальшої участі в дискусіях на строк, визначений модератором, з роз'ясненням причини.
 
+ = (*)(*)(*)
! = +++
 
Це стандартні модераторіали ще ген з часів Фідонету. 
 
"Знімаються" нагороди за добрі справи (дієва порада, цікава тема, хороша пропозиція). "Розмір" знятої відзнаки визначається якістю зробленого.

<i>Приємного спілкування!</i>